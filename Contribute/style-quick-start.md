---
title: Docs-stilguide – Snabbstart
description: Den här artikeln är en kortfattad guide för stiltips och innehåller de mest grundläggande ämnena för att komma igång med docs.microsoft.com.
ms.date: 07/25/2017
ms.openlocfilehash: 861181c7bfa22881fdd11327d19b2d7d517775c8
ms.sourcegitcommit: 6f1997864c000a9cd25fb9171a8f8fdb8b5b5ece
ms.translationtype: HT
ms.contentlocale: sv-SE
ms.lasthandoff: 10/11/2018
ms.locfileid: "49084409"
---
# <a name="docs-style-and-voice-quick-start"></a>Snabbstart för stil och röst i Docs

Den här snabbstarten är en kortfattad guide om att skriva tekniskt innehåll för publicering på docs.microsoft.com. De här riktlinjerna gäller vare sig du skapar ny dokumentation eller uppdatera existerande dokumentation.

Bästa praxis:

- Kontrollera stavning och grammatik i dina artiklar, även om det innebär att du måste kopiera och klistra in texten i Microsoft Word.
- Använd en informell och vänlig ton, som om du talade med en annan person på tumanhand.
- Använd enkla meningar. Lättlästa meningar innebär att läsaren snabbt kan använda dina riktlinjer.

## <a name="use-the-microsoft-voice-principles"></a>Använd principer för Microsoft-ton

Vi strävar efter att följa de här principerna när vi skriver tekniskt innehåll för [docs.microsoft.com](https://docs.microsoft.com). Vi kanske inte alltid når dit, men vi bör fortsätta att försöka!

- **Fokusera på avsikten**: Kunder har ett specifikt syfte i åtanke när de rådfrågar vår dokumentation. Innan du börjar skriva, avgör vem kunden är och vilken uppgift hen försöker utföra. Skriv sedan din artikel för att hjälpa denna specifika kund att utföra denna specifika uppgift.
- **Använd vanliga ord**: Försök att använda ett naturligt språk, samma ord som kunderna använder. Var mindre formell, men inte mindre teknisk. Använd exempel för att förklara nya begrepp.
- **Skriv kort och koncist**: slösa inte med orden. Var korrekt och använd inte extra ord och många kvalificerare. Håll meningarna korta och koncisa. Håll artikeln i fokus. Om en uppgift har en kvalificerare, lägg den i början av meningen eller paragrafen. Håll också nere antalet noteringar till minsta möjliga. Använd en skärmbild när det kan spara på ord.
- **Gör dina artiklar enkla att skanna**: Placera de viktigaste sakerna först. Använd avsnitt för att dela in långa procedurer i hanterbara grupper med steg. (Procedurer med mer än 12 steg är förmodligen för långa.) Använd en skärmbild om den gör det tydligare.
- **Visa empati**: Använd en stödjande ton i artikeln och använd så få varningar som möjligt. Belys på ett ärligt sätt områden som kommer att vara frustrerande för användare. Se till att artikeln fokuserar på vad som är viktigt för kunden, ge inte bara en teknisk föreläsning.

## <a name="consider-localization-and-machine-translation"></a>Beakta översättning och maskinöversättning

Våra tekniska artiklar översätts till flera olika språk och vissa av dem modifieras för specifika marknader eller områden. En del använder sig också av maskinöversättning på internet för att läsa tekniska artiklar. Så håll följande riktlinjer i åtanke när du skriver:

- **Se till att artikeln inte innehåller några grammatik-, stav- eller skiljeteckensfel**: Det här är något vi bör göra alltid. Vissa Markdown-redigerare (till exempel Markdown Pad 2.0) har en enkel stavningskontroll, men det är en bra idé att klistra in renderat HTML-innehåll från artikeln till Word som har en mer stabil stavnings- och grammatikkontroll.
- **Gör dina meningar så korta som möjligt**: Sammansatta meningar eller kedjor av klausuler förvårar översättning. Dela upp meningar om du kan göra det utan att vara för överflödig eller att det låter konstigt. Vi vill inte heller att artiklarna ska vara skrivna på ett onaturligt språk.
- **Använd enkel och konsekvent meningsuppbyggnad**: Konsekvens är bättre för översättning. Undvik parenteser och sidorepliker och håll ämnet så nära början av meningen som möjligt. Ta en titt på några publicerade artiklar. Om en artikel har ett bra och lättläst språk kan du använda den som modell.
- **Använd konsekvent ordval och gemener/versaler**: Åter är konsekvens nyckeln. Använd inte versaler om inte ordet står i början av meningen eller om det är ett egennamn.
- **Inkludera de "små orden"**: Ord som vi anser små och ovikta för att de förstås via sammanhanget (såsom "en", "den", "det" och "är") är mycket viktiga för maskinöversättning. Var noga med att ta med dem.

## <a name="other-style-and-voice-issues-to-watch-for"></a>Andra stil- och tonfrågor att se upp för

- Dela inte upp steg med kommentarer eller sidorepliker.
- För steg som inkluderar kodfragment lägger du till extra information om steget i koden som kommentarer. Detta minskar mängden text som behöver läsas. Den huvudsakliga informationen kopieras in i kodprojektet för att påminna om vad koden gör när de refererar till den senare.
- Använd inledande versal för alla titlar och rubriker.
- Använd "logga in" (sign-in inte log-in).
- Fler riktlinjer finns i [Microsoft Writing Style Guide](https://docs.microsoft.com/style-guide/welcome) (Microsoft skrivhjälpsguide).

## <a name="localized-documentation"></a>Översatt dokumentation

- Om du bidrar till översatt dokumentation, se [Microsoft Language Portal](https://www.microsoft.com/Language/Default.aspx).
- Om du vill ha riktlinjer om översättning, information om språkstil och -bruk i tekniska publikationer och information om marknadsspecifika dataformat kan du hämta en [stilguide](https://www.microsoft.com/Language/StyleGuides) på ditt språk.
- För Microsoft-översatt terminologi, sök efter [produktspecifik godkänd terminologi](https://www.microsoft.com/Language/Default.aspx) eller hämta [Microsoft Terminology Collection](https://www.microsoft.com/Language/Terminology.aspx) på ditt språk.
- Om du vill lära dig mer om lokalisering kan du läsa "Global communications" (”Global kommunikation”) i [Microsoft Writing Style Guide](https://docs.microsoft.com/style-guide/global-communications) (Microsoft skrivhjälpsguide).
